# Аудиториска вежба 3 - Неинформирано пребарување

## Пример - Два сада

Дадени се два сада **J0** и **J1**, со капацитети **C0** и **C1** литри, соодветно.
Да се доведат до состојба во која **J0** има **G0** литри, а **J1** има **G1** литри.
Акции:

- Испразни кој било од садовите
- Претури течност од еден во друг сад, со тоа што не може да се надмине капацитетот на садот
- Наполни кој било од садовите (за дома)

##### Дефиниција на состојба

Торка (X, Y) која означува дека J0 содржи X литри, а J1 содржи Y литри. Опционална вредност
'\*', која означува дека е небитно колку литри има во садот.
Цел: Предефинираната состојба до која сакаме да стигнеме. Ако нѐ интересира само едниот сад,
за другиот можеме да ставиме '\*'.

## Задача 1 - Истражувач

Предложете соодветна репрезентација и напишете ги потребните функции во Python за да се реши следниот проблем за кој
една можна почетна состојба е прикажана на сликата

![](./../images/explorer1.png)

Потребно е човечето безбедно да дојде до куќичката. Човечето може да се придвижува на кое било соседно поле хоризонтално
или вертикално.
Пречките 1 и 2 се подвижни, при што и двете пречки се движат вертикално. Секоја од пречките се придвижува за едно поле
во соодветниот правец и насока со секое придвижување на човечето.

Притоа, пречката 1 на почетокот се движи надолу, додека пречката 2 на почетокот се движи нагоре. Пример за положбата на
пречките после едно придвижување на човечето надесно е прикажан на десната слика.

![](./../images/explorer1.png) ![](./../images/explorer2.png)

Кога некоја пречка ќе дојде до крајот на таблата при што повеќе не може да се движи во насоката во која се движела, го
менува движењето во спротивната насока.
Доколку човечето и која било од пречките се најдат на исто поле човечето ќе биде уништено.

За сите тест примери изгледот и големината на таблата се исти како на примерот даден на сликите. За сите тест примери
почетните положби, правец и насока на движење за препреките се исти. За секој тест пример почетната позиција на човечето
се менува, а исто така се менува и позицијата на куќичката.

Во рамки на почетниот код даден за задачата се вчитуваат влезните аргументи за секој тест пример.

Движењата на човечето потребно е да ги именувате на следниот начин:

- **Right** - за придвижување на човечето за едно поле надесно
- **Left** - за придвижување на човечето за едно поле налево
- **Up** - за придвижување на човечето за едно поле нагоре
- **Down** - за придвижување на човечето за едно поле надолу

Вашиот код треба да има само еден повик на функција за приказ на стандарден излез (print) со кој ќе ја вратите
секвенцата на движења која човечето треба да ја направи за да може од својата почетна позиција да стигне до позицијата
на куќичката.

Треба да примените неинформирано пребарување. Врз основа на тест примерите треба самите да определите кое пребарување ќе
го користите.

## Задача 2 - Молекула

Предложете соодветна репрезентација и напишете ги потребните функции во Python за да се реши следниот проблем за кој
една можна почетна состојба е прикажана на сликата на следниот слајд.

На табла 7x9 поставени се три атоми (внимавајте, двата H-атоми се различни: едниот има линк во десно, а другиот има линк
во лево). Полињата обоени во сива боја претставуваат препреки.

Играчот може да ја започне играта со избирање на кој било од трите атоми. Играчот во секој момент произволно избира
точно еден од трите атоми и го „турнува“ тој атом во една од четирите насоки: горе, долу, лево или десно.

![](./../images/molecule1.png)

Движењето на „турнатиот“ атом продолжува во избраната насока се’ додека атомот не „удри“ во препрека или во некој друг
атом (атомот секогаш застанува на првото поле што е соседно на препрека или на друг атом во соодветната насока).

Не е возможно ротирање на атомите (линковите на атомите секогаш ќе бидат поставени како што се на почетокот на играта).
Исто така, не е дозволено атомите да излегуваат од таблата.

Целта на играта е атомите да се доведат во позиција во која ја формираат „молекулата“ прикажана десно од таблата. Играта
завршува во моментот кога трите атоми ќе бидат поставени во бараната позиција, во произволни три соседни полиња од
таблата.

Потребно е проблемот да се реши во најмал број на потези.

За сите тест примери изгледот и големината на таблата се исти како на примерот даден на сликата. За сите тест примери
положбите на препреките се исти. За секој тест пример се менуваат почетните позиции на сите три атоми, соодветно.
Во рамки на почетниот код даден за задачата се вчитуваат влезните аргументи за секој тест пример.

Движењата на атомите потребно е да ги именувате на следниот начин:

- **RightX** - за придвижување на атомот X надесно (X може да биде H1, O или H2)
- **LeftX** - за придвижување на атомот X налево (X може да биде H1, O или H2)
- **UpX** - за придвижување на атомот X нагоре (X може да биде H1, O или H2)
- **DownX** - за придвижување на атомот X надолу (X може да биде H1, O или H2)

Вашиот код треба да има само еден повик на функција за приказ на стандарден излез (print) со кој ќе ја вратите
секвенцата на движења која треба да се направи за да може атомите од почетната позиција да се доведат до бараната
позиција.

Треба да примените неинформирано пребарување. Врз основа на тест примерите треба самите да определите кое пребарување ќе
го користите.

## Задача 3 - Ѕвезди

Предложете соодветна репрезентација и напишете ги потребните функции во Python за да се реши следниот проблем за кој
една можна почетна состојба е прикажана на сликата.

![](./../images/stars1.png)

На шаховска табла 8x8 поставени се еден коњ, еден ловец и три ѕвезди. Движењето на коњите на шаховската табла е
во облик на буквата Г: притоа, од дадена позиција можни се 8 позиции до кои даден коњ може да се придвижи, како
што е прикажано на сликата (1 = горе + горе + лево, 2 = горе + горе + десно, 3 = десно + десно + горе,
4 = десно + десно + долу, 5 = долу + + долу + десно, 6 = долу + долу + лево, 7 = лево + лево + долу,
8 = лево + лево + горе)

![](./../images/stars2.png)

Движењето на ловците на таблата е по дијагонала. Ловецот прикажан на сликата може да се придвижи на кое било од полињата
означени со X.

![](./../images/stars3.png)

Целта на играта е да се соберат сите три ѕвезди. Една ѕвезда се собира доколку некоја од фигурите застане на истото поле
каде што се наоѓа и ѕвездата.

Притоа, не е дозволено двете фигури да бидат позиционирани на истото поле и не е дозволено фигурите да излегуваат од
таблата. Фигурите меѓусебно не се напаѓаат.
Движењето на фигурите е произволно, т.е. во кој било момент може да се придвижи која било од двете фигури.
Потребно е проблемот да се реши во најмал број на потези.

За сите тест примери изгледот и големината на таблата се исти како на примерот даден на сликата. За секој тест пример
положбите на ѕвездите се различни. Исто така, за секој тест пример се менуваат и почетните позиции на коњот и ловецот,
соодветно.
Во рамки на почетниот код даден за задачата се вчитуваат влезните аргументи за секој тест пример.

Движењата на коњот потребно е да ги именувате на следниот начин:

- **K1** - за придвижување од тип 1 (горе + лево)
- **K2** - за придвижување од тип 2 (горе + десно)
- **K3** - за придвижување од тип 3 (десно + горе)
- **K4** - за придвижување од тип 4 (десно + долу)
- **K5** - за придвижување од тип 5 (долу + десно)
- **K6** - за придвижување од тип 6 (долу + лево)
- **K7** - за придвижување од тип 7 (лево + долу)
- **K8** - за придвижување од тип 8 (лево + горе)

Движењата на ловецот потребно е да ги именувате на следниот начин:

- **B1** - за придвижување од тип 1 (движење за едно поле во насока горе-лево)
- **B2** - за придвижување од тип 2 (движење за едно поле во насока горе-десно)
- **B3** - за придвижување од тип 3 (движење за едно поле во насока долу-лево)
- **B4** - за придвижување од тип 4 (движење за едно поле во насока долу-десно)

Вашиот код треба да има само еден повик на функција за приказ на стандарден излез (print) со кој ќе ја вратите
секвенцата на движења која треба да се направи за да може фигурите да ги соберат сите три ѕвезди.
Треба да примените неинформирано пребарување. Врз основа на тест примерите треба самите да определите кое пребарување ќе
го користите.

# Аудиториска вежба 5 - Дополнителни примери за пребарување

## Задача 1 - Солитер

Предложете соодветна репрезентација и напишете ги потребните функции во Python за да се реши следниот проблем за кој
една можна почетна состојба е прикажана на следната слика

![](./../images/solitaire1.png)

На табла со димензии N x N, каде N > 3 е непарен природен број, поставени се топчиња. Некои од полињата се неупотребливи
т.е. во нив никогаш не може да се поставуваат топчиња (на Слика 1 ваквите полиња се обоени со црна боја). Топчињата не
се разликуваат помеѓу себе.
Со избор (кликнување) на кое било топче може да се направи преместување на тоа топче од полето во кое се наоѓа -> преку
едно поле (во една од шесте насоки: горе-десно, горе-лево, долу-десно, долу-лево, лево или десно), но само ако
„прескокнатото“ поле содржи друго топче и полето до „прескокнатото“ поле (во соодветната насока) е слободно. Притоа,
„прескокнатото“ топче исчезнува т.е се отстранува од таблата. На пример, со кликнување на топчето кое се наоѓа во
петтата редица и третата колона на таблата прикажана на Слика 1, топчето кое се наоѓа во полето горе-лево од него ќе
исчезне, а кликнатото топче ќе се позиционира во полето што се наоѓа во третата редица и првата колона (види ја Слика
2!).

![](./../images/solitaire2.png)

Не е дозволено топчињата да излегуваат од таблата. Целта е на таблата да остане точно едно топче кое ќе биде
позиционирано во централното поле во првата редица, како што е прикажано на Слика 3. Потребно е проблемот да се реши во
најмал број на потези т.е. со избирање (кликнување) на најмал можен број на топчиња.

![](./../images/solitaire3.png)

За сите тест примери обликот на таблата е ист како на примерот даден на Слика 1. За секој тест пример се менува
големината N на таблата, како и бројот и распоредот на топчиња и неупотребливи полиња, соодветно.
На влез прво се чита должина и ширина на просторот. Потоа се чита бројот на топчиња. Во наредните линии се читаат
позициите на топчињата. На крај се читаат бројот на препреките и во наредна линија позиција на препрека.

Движењата на топчињата (потезите) потребно е да ги именувате на следниот начин:

GoreLevo: (x: x_val, y: y_val) - за преместување во насока горе-лево на топчето кое се наоѓа во x координатата x_val и y
координатата y_val (ако таблата ја гледате во стандардниот координатен систем)

GoreDesno: (x: x_val, y: y_val) - за преместување во насока горе-десно на топчето кое се наоѓа во x координатата x_val и
y координатата y_val (ако таблата ја гледате во стандардниот координатен систем)

DoluLevo: (x: x_val, y: y_val) - за преместување во насока долу-лево на топчето кое се наоѓа во x координатата x_val и y
координатата y_val (ако таблата ја гледате во стандардниот координатен систем)

DoluDesno: (x: x_val, y: y_val) - за преместување во насока долу-десно на топчето кое се наоѓа во x координатата x_val и
y координатата y_val (ако таблата ја гледате во стандардниот координатен систем)

Levo: (x: x_val, y: y_val) - за преместување налево на топчето кое се наоѓа во x координатата x_val и y координатата
y_val (ако таблата ја гледате во стандардниот координатен систем)

Desno: (x: x_val, y: y_val) - за преместување надесно на топчето кое се наоѓа во x координатата x_val и y координатата
y_val (ако таблата ја гледате во стандардниот координатен систем).

````
Тест пример:
5
3
2,0
1,1
1,3
4
4,1
4,2
4,3
4,4
````

## Задача 2 - Кулите на Ханој

Во серија се наредени N кружни столбови со иста висина.
На почетокот, на само еден од столбовите наредени се M камени блокови во форма на крофни со различна големина. Блоковите
се наредени како кула т.н. најголемиот блок е поставен најдоле на столбот, а секој блок после него е помал од својот
претходник подолу.

Крајната цел е кулата од почетниот столб да се премести на некој друг столб т.ш. ќе биде запазен оригиналниот редослед
на блоковите.

![](./../images/hanoi.jpg)

Ваша задача е преку техниката на неинформирано пребарување низ простор на состојби да одредите кој е најмалиот број на
чекори потребни да се пресметат блоковите од почетниот столб до крајниот т.ш. важи правилото дека во секој чекор само
еден блок од врвот на некој столб може да се помести на некој друг столб ако е помал од блокот на врвот на другиот столб
или другиот столб е празен.
Во почетниот код дадено ви е читањето од стандарден влез на почетната и целната состојба на столбовите, т.ш. секој столб
е претставен со посебна торка а броевите ги означуваат големините на блоковите.
На стандарден излез испечатете го минималниот број на потребни чекори да се реши проблемот како и редоследот на
потребните акции кои се во форматот MOVE TOP BLOCK FROM PILLAR i TO PILLAR j.

## Задача 3 - Црно бело

Предложете соодветна репрезентација и напишете ги потребните функции во Python за да се реши следниот проблем за кој
една можна почетна состојба е прикажана на Слика 1:

![](./../images/flip1.png)

Tабла со димензии N x N се состои од бели и црни полиња. Со избор (кликнување) на едно поле се прави промена на бојата
на тоа поле и на сите негови непосредни соседи (горе, долу, лево и десно) во спротивната боја, како што е прикажано на
Слика 2. Целта е сите полиња на таблата да бидат обоени во црна боја. Потребно е проблемот да се реши во најмал број на
потези т.е. со избирање (кликнување) на најмал можен број на полиња.

![](./../images/flip2.png)

За сите тест примери обликот на таблата е ист како на примерот даден на Слика 1. За секој тест пример се менува
големината N на таблата, како и распоредот на црни и бели полиња на неа, соодветно.

Во рамки на почетниот код даден за задачата се вчитуваат влезните аргументи за секој тест пример. Во променливата n ја
имате големината на таблата (бројот на редици односно колони); во променливата fields ја имате бојата на сите полиња на
таблата (по редослед: одлево - надесно, редица по редица, ако таблата ја гледате како матрица), каде 1 означува дека
полето е обоено во црна, а 0 означува дека полето е обоено во бела боја.

Изборот на полиња (потезите) потребно е да ги именувате на следниот начин:

````
x: redica, y: kolona
````

каде redica и kolona се редицата и колоната на избраното (кликнатото) поле (ако таблата ја гледате како матрица).

Вашиот код треба да има само еден повик на функција за приказ на стандарден излез (print) со кој ќе ја вратите
секвенцата на потези која треба да се направи за да може сите полиња на таблата да бидат обоени во црна боја. Треба да
примените неинформирано пребарување. Врз основа на тест примерите треба самите да определите кое пребарување ќе го
користите.
